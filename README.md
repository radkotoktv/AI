# AI
A GitHub repository for the AI course at Sofia University

## Frog Leap Puzzle
Играта разполага с игрално поле от 2n + 1 полета, като в началото в най-десните n полета имаме разположени жаби, гледащи наляво, а в най-левите n полета - жаби, гледащи надясно. Целта на играта е жабите да си разменят местата и да се стигне до противоположната конфигурация

Правилата за игра са следните: всяка жаба може да се движи само в посоката, която гледа. Всяка жаба може да скочи на свободно място пред себе си или да прескочи една жаба, за да отиде на празно място пред нея.

* **Вход:** n – броят на жабите гледащи в една посока

* **Изход:** Всички конфигурации, през които се минава за да се стигне от началното до финалното състояние.

Задачата се очаква да върви с вход n = 20 за под 1 секунда.


## Sliding Blocks Puzzle

Играта започва с квадратна дъска, състояща се от плочки с номера от 1 до n и една празна плочка, представена с цифрата 0. Целта е да се наредят плочките в съответствие с техните номера. Местенето се извършва, като на мястото на празната плочка могат да се преместят плочки отгоре, отдолу, отляво и отдясно. 

* **Вход:** Число n - броя на плочките с номера (8, 15, 24 и т.н.), число I - индексът на позицията на нулата в решението (при -1 се задава индекс по подразбиране - най-долу в дясно) и след това се въвежда подредбата на дъската.

* **Изход:**

    * На първият ред дължината на "оптималния" път от началото до целевото състояние.

    * Съответните стъпки (на нов ред за всяка една), които се извършват за да се стигне до крайното състояние. Стъпките са left, right, up и down


## N Queens

Разположете n царици на дъска n x n, така че да не се бият.

* **Вход:** Цяло число n - броя на цариците, които да се разположат.

* **Изход:** Изведете на стандартния изход игралната дъска като обозначите царица със * а празна клетка със _. При нерешима дъска изкарайте -1.


## Knapsack

Дадена е раница с вместимост m килограма и n предмета, всеки от които се характеризира с две числа - тегло mi и стойност ci. Използвайки Генетичен алгоритъм, да се избере такова множество от предмети, чиято сумарна стойност е максимална, а сумата от теглата не надвишава m. За целта нека да се изведе на поне десет стъпки стойността на текущо най-добрата конфигурация от предмети в популацията:
* На 1-та генерация.
* Поне 8 междинни генерации по избор (важното е да се вижда как алгоритъмът оптимизира).
* Последната генерация.
* Очаква се вашето решение да се изпълнява бързо - в рамките на няколко секунди с принтирането на съответния изход.

* **Вход:**
    * m, n
    * n реда определящи mi и ci

* **Изход:** Максималната възможна такава сума от стойности

Примерен вход:

5 3
3 2
1 5
2 3

Примерен изход:

5
7
8
8
8